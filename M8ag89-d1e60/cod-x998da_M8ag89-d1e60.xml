<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Pars 1 [Pal lat 1340 Transcription]</title>
        <author ref="#per-PePeMa">Petrus Peregrinus de Maricourt</author>
        <respStmt>
          <name ref="#jeffreycwitt">Jeffrey C. Witt</name>
          <resp>Transcription Editor</resp>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Pars 1 [Pal lat 1340 Transcription]</title>
          <date when="2021-03-12">March 12, 2021</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref></p>
        </availability>
      </publicationStmt>
      <sourceDesc>
        <listWit>
          <witness xml:id="V" n="cod-x998da">Rome, Biblioteca Apostolica Vaticana, Pal. lat. 1340</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0 
          guidelines for a diplomatic edition.
        </p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2021-03-12" status="draft" n="0.0.0">
          <p>Created file for the first time.</p>  
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on">
        <pb ed="#V" n="30-v"/>
        <cb ed="#V" n="b"/>
      </div>
    </front>
    <body>
      <div xml:id="M8ag89-d1e60">
        <head>Pars 1</head>
        <div>
          <head>Caput 1</head>
          <head type="question-title">De operis intentione</head>
          <p>
            <lb ed="#V"/>Sequitur de intentione huius operis 
            <lb ed="#V"/>et de <unclear>emulgatione</unclear> eiusdem 
          </p>
          <p>
            <lb ed="#V"/>Amicorum intime quandam magnetis lapidis occultam naturam a te interpellatus rudi narrazione
            tibi reserabo utcumque Nihil enim apud philosophos absque notitiae partecipio est iucundum et in
            tenebris orbitat et offuscatur bonorum natura donec in communis deditionis radium erigatur
            Amore ergo tui conscribam sermone plano quae vulgo studentium penitus sunt ignota
            Attamen non nisi de manifestis huius lapide in hac epistula trademus scientiam eo quod haec
            traditio pars erit tractatus in quo docebimus physica componere instrumenta De occultis huius
            lapidis tractare spectat ad artem lapidum sculpturae Et licet opera de quibus quaesivisti appellem
            manifesta erunt tamen inaestimabilia et vulgo quasi illusione set phantasmata et ideo quoad
            vulgum secreta sunt astrologis autem et naturalibus satis erunt manifesta et ipsis erunt solacium et
            provectis viatoribus erunt non modici iuvamenti Ex his ergo colligatur huius operis intentio
          </p>
        </div>
        <div>
          <head>Caput 2</head>
          <head type="question-title">Qualis debeat esse huius operis artifex</head>
          <p>
            Capitulum secundum qualis debeat esse huius operis artifex
          </p>
          <p>
            Scito karissime quod oportet huius operis artificem scire rerum naturas nec ignarum ipsum esse
            oportet motuum caelestium sed oportet ipsum esse industriosum in opere manuum ad hoc quod
            ostendat per opus huius lapidis effectus mirabiles Nam per suam industriam ex modico poterit
            errorem corrigere quod in Aeternum per naturalem et mathematicam solas non faceret si manuum
            careret industria In occultis enim operibus multum indigemus industria manuali et ut plurimum
            sine ipsa nihil possumus facere completum Multa namque subiacent imperio rationis que manu
            complere non possumus Et his ergo patet qualis debeat esse huius operis artifex
          </p>
        </div>
        <div>
          <head>Caput 3</head>
          <p>
            Capitulum tertium de cognizione lapidis
          </p>
          <p>Cognoscitur autem iste lapis quatuor differentiis scilicet colore unigeneitate pondere et virtute
            Color autem ipsius debet esse ferreus lividus mixtus indico seu colore celestino ut sit quasi ferrum
            politum ab aere corrupto infectum Tale enim lapidem numquam vidi absque magno effectu Talis
            autem ut plurimus invenitur in partibus septemtrionalibus ut puta Normanniae Picardiae et
            Flandriae</p>
          <p>Debem etiam lapis esse unigeneus in substantia quoniam qui habet maculas rubiginosas et
            foramina per loca non est electus Et vix invenitur magnes absque scabiositate tali
            Lapis etiam qui propter sui unigeneitatem et subtilium partium bonam compaginem efficitur
            ponderosus praetiosior existit in praetio</p>
          <p>Virtus autem ipsius per fortem ferri et magni ponderis attractionem cuius modum attractionis
            inferius narrabo dinoscitur</p>
          <p>Si ergo lapidem cum his differentiis inveneris hunc habeas si possis Patet ergo ex quibus
            differentiis eliciatur huius lapidis cognitio</p>
        </div>
        <div>
          <head>Caput 4</head>
          <head type="question-title">De scientia inventionis partium lapidis</head>
          <p>Capitulum quartum de scientia inventionis partium lapidis</p>
          <p>Scire debes quod his lapis in se gerit similitudinem caeli cuius modum probationis tibi inferius
            docebo patenter experiri Et ideo cum in caelo sint duo puncta notabiliora ceteris eo quod sphaera
            caelistis supra ea volvitur tamquam super axes quorum unum polus arcticus sive septemtrionalis
            nominatur reliquum vero antarcticus sive meridionalis sic et in isto lapide penitus intelligas duo
            puncta unum septemtrionale reliquum meridionale</p>
          <p>Ad istorum duorum punctorum generalem inventionem multiplici industria poteris devenire Et est
            modus ut rotundetur cum artificio quo rotundantur cristalli at alii lapides et postea ponatur acus vel
            ferrum oblongum gracile in modum acus supra lapidem et secundum longitudinem ferri signetur
            linea lapidem dividens per medium Postea ponatur acus vel ferrum in alio situ supra lapidem et
            secundum illum situm eodem modo lapidem signa cum linea Et si vis facias hoc in pluriuso locis
            vel sitibus Procul dubio omnes lineae huiusmodi in duo puncta concurrent sicut omnes orbes
            meridiani in duos concurrunt polos mundi oppositos Scito tunc quod unus est septemtrionalis et
            alius meridionalis cuius probationem in sequenti capitulo videbis</p>
          <p>Alias autem est modus inventionis istorum punctorum melior et est ut videas locum in lapide
            rotundato ut dictum est ubi summitas actus vel ferri frequentius vel fortius adhaeret Erit enim hic
            locus unus ex punctis inventis per iam dictum modum Ut ergo praecise habeas punctum unum in
            lapide frange de acu vel ferro modicum ut sit oblongum ad spissitudinem duorum unguium et
            pone supra locum in quo punctus modo iam dicto inventus est Et si steterit orthogonaliter supra
            lapidem erit procul dubio ibi punctus quaesitus Si non moveas ergo ipsum donec orthogonaliter
            steterit Quo facto illic signa punctum Et simili modo in opposita parte lapidis punctum invenias
            oppositum Quod si recte feceris et lapis sit unigeneus et electus puncta erunt tamquam poli in
            sphaera opposita</p>
        </div>
        <div>
          <head>Caput 5</head>
          <head type="question-title">De scientia inventionis polorum in lapide, quis eorum sit septemtrionalis et quis
            meridionalis</head>
          <p>Capitulum quintum de scientia inventionis polorum in lapide quis eorum sit septemtrionalis et quis
            meridionalis</p>
          
          <p>
            <lb ed="#V"/>Visa arte cognitionis polorum lapidis in genere quis autem sit septemtrionalis et quis meridionalis
            cognosces per hunc modum</p>
          <p>Sume vas ligneum rotundum ad modum ciphi vel perapsidis et in eo pone lapidem ita videlicet
            quod duo puncta lapidis sint aequidistantia limbo vasis Et tunc istud vas cum lapide intus posito
            pone in alio magno vase pleno aqua ut sit lapis in primo vase sicut nauta in navi Vas autem
            primum sit in secundo spatiose sicut navis in flumine fluctuans vel in mari et dico spatiose ne per
            contactum ipsius ad limbum magni vasis motus naturalis lapidis impediatur Hic enim lapis sic
            positus volvet suum parvum vas quousque polus septemtrionalis lapidis in directo septemtrionalis
            caeli et meridionalis in directo meridionalis steterint Qui scilicet lapis si millesies amoveatur
            millesies ad suum locum revertetur nutu dei Et cum partes septemtrionis et meridiei sint in caelo
            notae erunt notae per illas in lapide eo quod quaelibet pars lapidis erit in directo suae partis caeli
          </p>
          <p>
            
          </p>
        </div>
        <div>
          <head>Caput 6</head>
          <p>Capitulum sextum qualiter magnes attrahit magnetem</p>
          <p>
            <lb ed="#V"/>Habita cognitione quis polus in lapide sit septemtrionalis et quis meridionalis signa polos cum
            sculpturis ut cognoscas eor quotiens oportuerit Et si vis postea videre qualiter lapis lapidem
            attrahat duos lapides praeparatos ut dictum est in hunc modum adaptabis Et pone unum in suo
            vase ut fluctuet sicut nauta in navi et sint puncta iam inventa aequidistantia horizonti vel limbo
            vasis quod idem est alterum vero lapidem in manu teneas Et approxima parte septemtrionalem
            lapidis quem tenes parti meridionali lapidis natantis in vase Sequetur enim lapis natans lapidem
            quem tenebis quasi volens ei adhaerere Et si partem meridionalem lapidis quem baiulas e
            converso parti septemtrionali lapidis natantis praetenderis accidet illud idem videlicet quod natans
            sequetur lapidem quem tenebis</p>
          <p>Scito ergo pro regula quod pars septemtrionalis in lapide partem meridionalem attrahit in alio
            lapide et meridionalis septemtrionalem Quod si e converso feceris scilicet quod septemtrionalem
            septemtrionali approximes lapis quem in manu baiulas lapidem natantem fugare videbitur et si
            meriodionalem meridionali iungas idem accidet Et hoc ideo quia pars septemtrionalis appetit
            meridionalem quare septemtrionalem fugare videbitur Cuius signum est quod finaliter meridionali
            iungetur Et converso autem accidit de parte reliqua scilicet meridionali quod si praetendatur
            meridionali lapidis natantis videbitur eam fugare cum tamen non faciat sicut dictum est de parte
            septemtrionali ad meridionalem</p>
          <p>Ex hoc evacuatur quorundam fatuitas dicentium quod si scamonea coleram ratione similitudinis
            attraheret ergo magnes magnetem magis quam ferrum attraheret Quod falsum supponunt cum sit
            tamen verum sicut patet experimento</p>
        </div>
        <div>
          <head>Caput 7</head>
          <head type="question-title">Qualiter ferrum tactum cum magnete ad polos mundi vertatur</head>
          <p>Capitulum septimum qualiter ferrum tactum cum magnete ad polos mundi vertatur</p>
          <p>
            <lb ed="#V"/>Et quo notum est omnibus expertis quod cum 
            <lb ed="#V"/>ferrum oblongum magnetem tetigerit et ligno levi vel
            festucae fuerit affixum et aquae expositum una pars movebitur ad stellam quam nauticam vocant
            eo quod prope polum est – nam veritas est quod non movetur ad stellam dictam sed ad polum
            cuius probationem afferemus in suo capitulo - pars vero reliqua ad partem caeli movetur reliquam
            Quae autem pars ferri ad quam partem caeli movetur scias quod pars ferri quam meridionalis
            lapidis tetigerit ad septemtrionalem caeli vertetur E converso autem erit de parte ferri quam pars
            septemtrionalis lapidis tetigerit scilicet quod ad meridionalem vertetur Et est res miranda non
            intelligenti causam motus ferri huius vero experientia non verum dixisse probabit
          </p>
        </div>
        <div>
          <head>Caput 8</head>
          <head type="question-title">Qualiter magnes ferrum attrahat</head>
          <p>Capitulum octavum qualiter magnes ferrum attrahat</p>
          
          <p>Si autem secundum naturalem appetitum lapidis velis ferrum fluctuans sive natans super aquam
            attrahere vide partem septemtrionalem ferri et ei approxima partem meridionalem lapidis eam
            enim insequetur vel e converso parti meridionali ferri porrige septemtrionalem lapidis eam enim
            sine resistentia attrahet Si autem facias e converso quod parti septemtrionali ferri partem
            septemtrionalem lapidis approximes ferrum fugare videbitur quousque pars meridionalis ferro
            eidem coniungatur Et similiter de parte reliqua idem intelligas Si tamen violentia fiat partibus
            quod videlicet pars ferri meriodionalis quae cum septemtrionali lapidis tacta fuerit tangatur cum
            meridionali lapidis vel illa quae cum meridionali tacta fuit quae etiam meridionalis in ferro
            appellatur meridionali lapidis iungatur alterabitur virtus in ferro de facili et fiet meridionale quod
            fuit septemtrionale in eo et e converso Et causa huius est impressio ultimi agentis confundentis et
            alterantis virtutem primi</p>
        </div>
        <div>
          <head>Caput 9</head>
          <head type="question-title">Qualiter pars septemtrionalis meridiolanem attrahat et e converso</head>
          
          <p>Capitulum nonum qualiter pars septemtrionalis meridiolanem attrahat et e converso</p>
          <p>
            <lb ed="#V"/>Pars autem septemtrionalis lapidis meridiolanem attrahit et e converso ut dictum est in cuius
            attractione lapis fortioris virtutis agens est debilioris vero patiens Huius autem rei causam per hanc
            viam fieri existimo Agens enim interdit suum patiens non solum sibi assimilare sed unire ut ex
            agente et patiente fiat unum per naturam Et hoc potest experiri in isto lapide mirabili in hunc
            modum</p>
          <p>Sume lapidem unum quem fingas AD in quo sit A septemtrionale D vero meridionale et ipsum in
            duas partes divide ut fiant duo lapides ex eo Postea lapidem quem A tenet aquae exponas ut
            fluctuet Videbis quod A vertetur ad septemtrionalem ut prius fractura enim non tollit proprietates
            partium lapidis cum lapis sit unigeneus Et sic oportet quod pars huius lapidis in ipsa fractura quae
            sit B meridionali existat Hic ergo lapis de quo nunc dictum est fingatur AB De reliquo etiam
            lapide quem D tenet si aquae exponatur videbis quod D erit meridionale ut primo quia vertetur ad
            meridiem si aquae exponatur Pars vero reliqua ex parte fracturae septemtrionalis erit que sit C
            Erit ergo iste lapis CD Primus lapis AB sit agens CD patiens sicque vides quod duae partes
            duorum lapidum quae ante separationem in uno lapide erant continuae post separationem una
            invenitur septemtrionalis alia meridionalis Quod si rursus eaedem partes approximentur una
            alteram attrahet quousque sibi iungatur in puncto BC ubi fractura fuit Unde quantum est de
            naturali appetitu fies unum corpus ut primo Cuius signum est si illic caementetur eandem
            operationem quam primo exercebit Agens ergo ut vides experimento intendit suum patiens sibi
            unire Hoc autem fit ratione similitudinis inter ea Oportet ergo cum B iungatur C virtute actionis
            fiat una linea ex agente et patiente secundum hunc ordinem ABCD ut BC sint punctum unum I hac
            enim unione retinetur seu salvatur identitas partium extremarum in similitudine qua erant primo A
            enim septemtrionale est in tota linea sicut erat in divisa Eodem modo D meridionale sicut erat in
            ipso patiente diviso sic est enim in ipso unito BC vero efficitur idemEt eodem modo accidit si A
            iungatur cum D ut duae lineae fiant una virtute unionis ipsius actionis secundum hunc ordinem
            CDAB ut DA sint unum punctum Tunc remanebit identitas partium extremarum sicut primo
            antequam unirentur C namque punctus septemionalis erit B vero meridionalis sicut prius dum
            erant divisi</p>
          <p>Si autem fieret aliter non salveretur haec identitas seu similitudo partium Vides enim quod si C
            iungatur cum A quod est contra expertam veritatem ut ex illis duabus lineis fiat una linea
            secundum hunc ordinem BACD ut AC sint in puncto uno D quod erat meridionale antequam
            unirentur requiritur in hac linea totali quod B reliqua extremitas sit septemtrionale prius tamen erat
            meridionale Ecce dissipatur identitas seu similitudo prior Vel si ponas B meridionale sicut erat
            antequam unirentur requiretur quod D altera pars septemtrionalis existat cum tamen fuisset
            meridionalis et sic ibi non servatur identitas nec similitudo Oportet enim quod illud quod iam
            conversum est ex duabus in unum sit in eadem specie cum agente quod sic non esset si natura
            istud impossibile eligeret Idem autem inconveniens accidet si iungas D cum B ut fiat una linea
            secundum hunc ordinem ABDC ut patet intuenti Natura ergo quae tendit ad esse et agit meliori
            modo quo potest eligit primum ordinem actionis in quo melius salvatur identitas quam in secundo
            Patet ergo ex his quare meridionalis septemtrionalem attrahit et e converso et quare meridionalis
            meridionalem et septemtrionalis septemtrionalem nequaquam per naturam</p>
        </div>
        <div>
          <head>Caput 10</head>
          <head type="question-title">De inquisitione unde magnes virtutem naturalem, quam habet, recipiat</head>
          <p></p>
          <p>Capitulum decimum de inquisitione unde magnes virtutem naturalem quam habet recipiat</p>
          <p>
            <lb ed="#V"/>Quidam autem debiles inquisitores opinati sunt quod virtus qua agit magnes in ferrum sit a locis
            mineralibus in quibus magnes invenitur Unde dicunt quod licet ferrum ad polos mundi moveatur
            hoc tamen non est nisi quia minera lapidis in illis partibus situatur</p>
          <p>Isti autem ignorant quod in diversis mundi partibus lapis dictus invenitur ex quo sequitur quod ad
            diversa mundi loca moveretur quod falsum est Et rursus ignorant quod locus sub polis sit
            inhabitabilis eo quod medietas anni sit ibi dies et medietas nox quare ab illis locis ad nos posse
            portari magnetem fatuum est aestimare Praeterea cum ferrum vel lapis vertatur tam ad partem
            meridionalem quam ad septemtrionalem ut patet per iam dicta aestimare cogimur non solum a
            parte septemtrionali verum etiam a meridionali virtutem influi in polis lapidis magis quam a locis
            minerae Cuius signum evidens est quod ubicumque homo fuerit videt ad oculum huius lapidis
            motum secundum situm sui orbis meridiani Omnes autem orbes meridiani in polis mundi
            concurrunt quare a polis mundi poli magnetis virtutem recipiunt Et ex hoc apparet manifeste quod
            non ad stellam nauticam movetur cum ibi non concurrant orbes meridiani sed in polis Stella enim
            nautica extra orbem meridianum cuiuslibet regionis semper invenitur nisi bis in completa
            firmamenti revolutione</p>
          <p>Ex his ergo manifestum est quod a partibus caeli partes magnetis virtutem recipiunt Ceteras
            autem partes lapidis merito aestimare potes influentiam a reliquis caeli partibus retinere ut non sic
            solum polos lapidis a polis mundi sed totum lapidem a toto caelo recipere influentiam et virtutem
            aestimes Quod tibi tali modo consulo experiri</p>
          <p>Rotundetur lapis et inveniantur poli in eo et post dispone super duos stilos acutos lapidem ita
            quod cuilibet polo unus sit stilus leviter affixus in suo puncto in lapide ut lapis sine difficultate
            super eos possit moveri Quo facto experiaris si lapidis partes aequaliter ponderent volvendo
            ipsum leviter super dictos stilos Et hoc pluries et in pluribus horis diei facies sagaci industria Quo
            facto lapidem dispone in orbe meridiano super suos stilos leviter in polis lapidis affixos ut
            moveatur ad modum armillarum ita quod polorum ipsius elevatio et depressio sit secundum
            elevationem et depressionem polorum caeli in regione in qua fueris Quod si tunc lapis moveatur
            secundum caeli motum gaudeas te esse assecutum secretum mirabile Si vero non imperitiae tuae
            potius quam naturae defectui imputetur In hoc autem situ seu modo positionis virtutes huius lapidis
            aestimo proprie conservari et in reliquis sitibus caeli virtutem eius hebetari potius quam conservari
            puto</p>
          <p>Per hoc autem instrumentum excusaberis ab omni horologio Nam per ipsum scire poteris
            ascendens in quacumque hora volueris et omnes alias caeli dispositiones quas quaerunt astrologi
          </p>
        </div>
      </div>
      
      
    </body>
  </text>
</TEI>
